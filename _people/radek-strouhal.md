---
uid: radek.strouhal
name:     Radek Strouhal  	# běžně používáné jméno
fullname: Ing. Radek Strouhal  	# jméno s tituly etc.
category:                 	# kategorie: rp, praha, vary, hradec, jmk, senat
- zlk
img: people/radek-strouhal.jpg # 165 x 220
description: Podnikatel, vývojář databázových informačních systémů             	# kratký popis, max 160 znaků
mail:
- radek.strouhal@pirati.cz
mob:			 
profiles:
  github:                 
  twitter:
  facebook: 			  
---

Radek Strouhal (* 31. srpna 1966) je členem krajského sdružení Zlínského kraje. Pochází ze Zlína, ve kterém i žije, s výjimkou několikerých pobytů v zahraničí.

V roce 1984 maturoval na zlínském gymnáziu, načež v roce 1989 absolvoval VŠCHT v Praze, obor analytická chemie. Diplomová a následná postgraduální práce se týkaly optimalizace stanovení glukózy v krvi metodou průtokové injekční analýzy. Po půlroční vojně a dvouletém postgraduálním studiu se rozhodl pro návrat do rodného města, k doktorandskému studiu se již nevrátil.

Od roku 1992 podniká v oboru vývoje a implementace podnikových informačních systémů. Jeho specializací je databázové programování účetních, finančních, mzdových, skladových a výrobních agend. V portfoliu zákazníků jsou zejména malé a střední firmy z oboru stavebnictví, strojírenství, tiskárenství či malooobchodu.

Je ženatý a má dospělou dceru Lenku a syna Marka. Během studia na vysoké škole byl aktivním a nadšeným členem Českého svazu ochránců přírody. Z těch dob pochází i jeho vášeň pro přírodu a pěší turistiku. Mezi jeho další koníčky patří šachy, tenis, basketbal, v kterémžto má československou, českou a švýcarskou trenérskou licenci, historie, četba, filmy a seriály v originále, němčina a angličtina.

Je nesmiřitelným bojovníkem proti korupci a byrokracii. Své motto “ve slovíčku Pirát se ukrývá zásadní nesouhlas s jakýmikoliv pokusy moci státní mě spoutat, svázat, omezit, ohloupit a zmanipulovat“ se někdy s větším někdy s menším úspěchem snaží šířit mezi spoluobčany, kteří Piráty považují za tu “mládež hulící trávu a kopírující cédéčka“.